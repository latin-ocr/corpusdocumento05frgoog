ANNO 1460 103

inclinati et dati viciis, est tamen alia racio reformans pactum, quoniam tanto
plus impugnat demon, ut vincantur et pertrahantur ad sectam et congaudet
eos reprere in secta, ut patet ex processu magistri Guillelmi Adeline, et
aspernatur atque contempnit recipere viles personas ad congregacionem ipse,
qui est superbie pater. Per quatuor enim sensus, per unum interiorem (scilicet
per vim cogitativam scu estimativam) ct per tres exteriores (scilicet visum,
auditum et tactum, presertim in amplexu et copula), interdum eciam per
olfatum seu odoratum et per intellectum atque ex multis indic-iis, que longum
nimis esset adducere, cognoscunt valdenses dyabolos distincte a viris et
dyabolas a mulieribus, et per consequens differenciam inter veram mulierem
et representatum per dyabolam, si ibi talis esset. Et idem est senciendum de
viro etde dyabolo per vim cogitativam seu estimativam, quoniam ex visu
demonis, in quocumque sexu appareat, exterrentur valdenses, quantumcumque
assueti sint videre demonem. cum communiter habeat terribilem faciem ct
eciam modum seu gestum corporalem incompositum, et per illam vim cogita-
tivam eliciunt speciem inimicicie, quemadmodum ovis in conspectu lupi ct
exinde fugit. Per visum, quoniam demon non ita format corpus assumptum
ex aere condensato vel alias, quin relinquat multa in tali corpore signa, ex
quibus cognoscitur demon, vel ex colore nigro semper in specie humana
superducto imperfecte, in corpore non bene terminato solido et firmo aut ex
quantitate excessiva sepius. Ex communicacione eciam seu conversacione
et modo extraneO, ex non edendo sepius vel aliquando ex fictione et simula·
cione edendi, quamvis non vere neque proprie comedat, sicut neque proprie
exercet opera vite animaliS, quemadmodum exercent vivi et veri homines, qui
in illis congregacionibus omnia opera vite exercent et confabulantur invicem,
et insuper ex superbo gestu et paucitate loquendi, et maxime et certitudina-
litcr cognoscitur per visum a frequentantibus congregacione& quia ut sepius⁴
demon habet grossos oculos et semper habet oculos in congregacionibus illis
mirabiles, terribiles, asperos, ignitos, inflammatos, lucidos, scintillantes, etc.
Per auditum vero, in voce non clara, non perfecte distincta, sed rauca, quasi
loqueretur in poto vel ydria aut bucina. Per tactum, ex disposicione corporis
sui, quod communius est molle et frigidum aut aliter dispositum quam humana
corpora vera et vivencia, et maxime per tactum in copula carnali, ut omnia
ista constant ex processibus, que omnia intelligunt docti iudices boni zeli et
singulariter bene pratici in ista materia. Mulier enim cum demone nullam aut
modicam habet delectacionem in amplexu carnali, sed ex timore et obediencia
se supponit demoni, qui relinquit materiam maxime frigidam et humidam,
corruptam, croceam, etc.; cum viro vero in congregacionibus delectacionem
equalem habet, ut in mundo, aut maiorem, ut ferunt ex prius dictis. Per
olfatum seu odoratum aliquando, quoniam corpus assumptum a demone, licet
rarissime potest esse cadaver mortuum, sepius vero est formatum ex aere
densato fetido, vel demon in corpore sic formato apponit aliquam materiam
fetidam celeriter ct imperceptibiliter. Per intellectum autem, quoniam Val-
denses ex conversacione cum demonibus tandem relinquuntur desolati et
tristes in recessu, quam desolacionem et tristiciam intellectus apprehendit.
Accusacio ergo per visum certa est, et per auditum cum visu cercior, et per
tactum. maxime in amplexu carnali, cum visu et auditu, certissima et vehemen-
tissima et gravissimi ponderis. Similiter a discipulo in ordine ad instructionem

