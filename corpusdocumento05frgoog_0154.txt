98 ANNO 1460

nate secte, cui, semel dati, propter timorem et minas demonis non possunt
resilire, qui eciam, nisi rarissime et quasi miraculose, non revertuntur ad
gremium ecclesie ex se et nisi per iusticiam capiantur, ubi adhuc utplurimum
perdurant valdenses usque in finem per recidivum vel alias, quocumque eant.
Singularis valde est iste casus3 propterca omnia ista ferme, que casum hunc
cernunt, singularia sunt, non reperibilia in aliquo quocumque casu. Sed si
maiores relinquantur intacti, demon ascribet suo iuvamini. Et ipsi valdenses
eidem demoni auxiliario hoc imputabunt, quare tenacius ei adherebunt, plures
ducent ad sectam, graviora mala perpetrabunt. Et ita, procedente tempore,
amplius augebitur illa secta nephariissima.

7. De macionibus aliorum quantum valeant per ipsos valdenses.

SuppositO, quod accusacione3‚ nedum in tortura, sed eciam extra torturam et
questionem, asserte sint ac ratificate et quod processerint omnino ex ipsis
valdensibus deponentibus, absque immissione in os eorum per determinatam
interrogacionem aut alias, sicuti praticandum est (quia nichil determinati ab
eis est petendum aut in os mittendum), supposito eciam, quod sint debite
circumstancionate multis circumstanciis loci ac temporis ac indiciis persone
accusate (et adderet multum ad valorem accusacionis designacio et nominacio
partis persone accusate cum indiciis in copula), tales, inquam, accusaciones
magni sunt momenti3 neque, ut a maxime praticis auditum est et in tractatibus
visum, contigit reperire in materia ista, ut plurimum, calumpniacionem accu-
sacionum ex odio ad personas accusatas aut ex alia inordinata passione, etc.
Et hoc discreti iudices noscere possunt ex inquisicione et interrogacionibus;
accusant enim solum culpabiles in secta ex racionibus statim subscribendis.
In exemplo fuit nuper Abbas parvi passus, qui, cum unicum hominem haberet,
ut dicebat, maxime odio, in Tornaco commorantem, qui sibi subtraxerat suam
coniugem per viginti duos annos, quamquam exoptaret mortem alterius pro
morte sua, dixit semper eum non esse de hac secta neque per eum debere
accusari. Et ita ex processibus et confessionibus valdensium de aliis reperitur.
Accusaciones itaque, presupposicionibus pretactis constantibus, vehementes
sunt et magnam vim habent, preter concursum eciam partis copule, quoniam
valdenses strictissimi suntin accusando et semper inviti et in minus accusant.
Neque, si per annum teneantur, omnes accusabunt. quos sciunt, aut integre
dicent casum suum, quia pocius scienter multa de se et de aliis retinent apud
se ad suam dampnacionem3 et plus eligunt fateri casum suum et mori, quam
accusare alios, in ea re maximam fidelitatem demoni et consociis dampnabiliter
servantes. Exemplum habuimus nuper de Houtmelle alias Laches, qui
absque tortura ex se et sua sponte confessus estfactum suum et questionatus
aspere, ut alios accusaret, neminem voluit accusare, cum verisimiliter multos
agnosceret de secta. Et ita quothidie reperitur in aliis difficultas accusandi
alios. Et sunt valde parci in accusando alios. Tum primo ex singularissima
promissione tacta presidenti in congregacione et aliis complicibus, nedum in
congregacione, sed dietim in mundo, de non accusando, et dimoventur ultra
hoc ab accusando aliquos specialiter ex magna amicicia cum eis contracta ex
parentela, beneficio impens0, conversacione quothidiana aut carnali amplexu,
etc.. alios, precipue maiores, ex timore, ne exinde moriantur, si eos accusent.

 

